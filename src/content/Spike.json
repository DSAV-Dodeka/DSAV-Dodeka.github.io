{
    "nieuwsberichten": [
        {
            "titel": "Lianne haalt aanvangshoogte koenstokhoogspringen niet",
            "datum": "14-07-2021",
            "auteur": "RedaCteur Nieuws",
            "tekst": "Wie dacht dat op de Dodekathlon alle mogelijke atletiekonderdelen voorbij waren gekomen had het mis. Minder dan een week na de wedstrijd kwam een volledig nieuw onderdeel aan bod: koenstokhoogspringen. Nadat de aanvangshoogte van de vlaggetjeslat bij de aankleding van de Mineursberg was vastgesteld op \"min of meer Kimmo zodat iedereen er onderdoor past\" kon het onderdeel beginnen. Aan een gebrek aan enthousiasme kon het niet hebben gelegen, maar Lianne haalde de aanvangshoogte niet. \"Ontzettend teleurstellend natuurlijk, zeker na zo veel training. Ik weet het natuurlijk niet zeker, maar volgens mij lag het aan de koenstok\" Omstanders en juryleden beamen dit. \"De koenstok heeft wel eens rechter gestaan en was niet helemaal wedstrijdklaar\", aldus de jury. Waardoor dit kwam blijft een raadsel maar er bestaat wel enig vermoeden. Koen ontkent alles en benadrukt dat dit niet mag afleiden van \"hoe teringepisch\" de zomerrice was.",
            "foto": "website_koenstokhoog.jpg"
        },
        {
            "titel": "Piotr de Pion gebrast tijdens schaakwedstrijd",
            "datum": "12-07-2021",
            "auteur": "RedaCteur Nieuws & .ComCommentator Matthijs",
            "tekst": "Tijdens de – overigens weinig enerverende - schaakwedstrijd tussen Matthijs en Jasper is en passant Piotr de Pion gebrast. “Ik vond het al vreemd dat Jasper met een oranje schaakstuk speelde”, aldus Matthijs de loper. “Dit laat maar weer zien dat schaak heel spannend is en niet zo zwart-wit als iedereen denkt”. Piotr is gebrast door Marin op haar paard, die een onreglementaire zet uitvoerde omdat ze volledig recht op de pion afrende. Totdat de opdracht om Piotr terug te krijgen is verzonnen is er een patstelling. Wel is duidelijk dat voor de opdracht een torenhoge inzet vereist is. De trainers zullen spoedig aan zet zijn.",
            "foto": "website_piotr.jpg"
        },
        {
            "titel": "Verhuurbedrijf Knus breidt uit: nu waterfietsen in heel Delft",
            "datum": "06-07-2021",
            "auteur": ".ComCommentator Matthijs",
            "tekst": "Knus heeft deze week aangekondigd te gaan uitbreiden. Het bedrijf dat waterfietsen verhuurt in het Delftse hout gaat nu in heel Delft waterfietsen verhuren. De eerste fietsen zijn al te water gelaten en vanaf komende week kunnen de eerste tochtjes gemaakt worden. Speciaal voor deze gelegenheid zijn er nieuwe waterfiets modellen ingekocht, zoals de met dodeka stickers beplakte 'trouwe stalen ros'. Stefan heeft geholpen met de voorbereidingen en mocht hierdoor het eerste proefritje maken op deze bijzondere waterfiets. \"Het is net alsof je op een gewone fiets zit, echt geweldig!\", aldus de waterfietsenmaker. Stefan is ook van plan snel nieuwe modellen toe te voegen aan het assortiment. Hij gaf aan dat elk model een net andere belevenis geeft.",
            "foto": "website_waterFiets.jpg"
        },
        {
            "titel": "12000 tickets verkocht voor de Dodekathlon",
            "datum": "02-07-2021",
            "auteur": ".ComCommentator Matthijs",
            "tekst": "Door de recente versoepelingen van de coronamaatregelen zullen er komende zaterdag 12000 toeschouwers aanwezig zijn bij de allereerste Dodekathlon. De kaartverkoop ging als een speer, want alle tickets waren binnen 12 seconden uitverkocht. De vraag naar tickets was zo groot dat een hoop supporters teleurgesteld is. \"Ik was expres eerder vertrokken van mijn tentamen, maar het is me nog steeds niet gelukt\" aldus een sjaars die hierdoor zijn BSA niet heeft gehaald. De gelukkigen die wel een kaartje hebben bemachtigd waren dan ook extra blij. \"Dit wordt de eerste keer in mijn leven dat ik een loopgroeper een technisch onderdeel ga zien doen\" aldus een zichtbaar geëmotioneerde tachtigplusser. Er wordt geadviseerd om ruim van tevoren je test- of vaccinatiebewijs in de coronacheck app aan te vragen om overbelasting van de servers te voorkomen.",
            "foto": "website_tickets.jpg"
        },
        {
            "titel": "Dodeka dating aangeklaagd door gebruiker",
            "datum": "29-06-2021",
            "auteur": ".ComCommentator Matthijs",
            "tekst": "Jefry heeft de door de .ComCom geproduceerde app Dodeka Dating aangeklaagd. Hij is van mening dat hij niet genoeg bevoordeeld wordt door het algoritme van de datingapp. Het huidige algoritme geeft elke gebruiker om de swipe de kans om Jefry naar rechts te swipen, maar Jefry vindt dit te weinig. Hij denkt dat hij meer matches krijgt als hij tenminste 2 van de 3 keer wordt getoond. We hebben de voorzitter van de .ComCom om een reactie gevraagd, en deze gaf aan medelijden te hebben met Jefry, maar al te veel gebruikers te zijn verloren door het veelvuldig tonen van Jefry in de app. Uit de statistieken van de app blijkt ook dat sinds Jefry's aanmelding, het aantal actieve gebruikers flink is gedaald. Experts geven Jefry hierom weinig kans in de rechtzaak, evenals in de liefde.",
            "foto": "website_dodekaDating.jpg"
        },
        {
            "titel": "Vraag naar Dodeka-spieskanon explodeert door Robins deelname op NK Atletiek",
            "datum": "27-06-2021",
            "auteur": "RedaCteur Nieuws",
            "tekst": "Het zal menig atletiekfan niet zijn ontgaan: afgelopen vrijdag werd door Koen tijdens het NK Atletiek een Dodeka-spieskanon ingezet op de 3000m steeplechase-winst van Robin. Wie dacht dat gokken op knallende uitslagen alleen voor paardensport en voetbal was weggelegd, had het bij het verkeerde eind. In de goedbekeken livestream ontstond al snel een vurige discussie over het potentieel te trekken twaalfvoudige spieskanon. Een willekeurige Asterix-atleet met een kort lontje nam zelfs de tijd om zijn eigen suffe TU te vergeten en Robin aan te moedigen \"omwille van het spieskanon\". Dit weekend kwamen er berichten uit heel Nederland over lange rijen voor winkels met mensen die een dergelijk object probeerden te bemachtigen. \"Ik ben van de Intertoys naar de Blokker en de Gamma gegaan, maar nergens lijken ze er eentje te hebben. Óf ze zijn uitverkocht, óf het bestaat alleen in Delft. En wat is een spies eigenlijk überhaupt?\", aldus een Groningse Vitalist. Leveranciers hebben alvast een extra lading ingeslagen. \"Hopelijk loopt het voor ons met een sisser af\", aldus Ad Riet, voorzitter van de rietadt-en-spies-branchevereniging.",
            "foto": "website_spiesKanon.jpg"
        },
        {
            "titel": "Breaking news: Marin is vergeten hoe ze moet spiezen",
            "datum": "24-06-2021",
            "auteur": "RedaCteur Nieuws",
            "tekst": "Het was schokkend nieuws voor de Delftse studentengemeenschap. Afgelopen woensdag kwam het nieuws naar buiten dat Marin, één van de grootste spieslegendes van Dodeka, vergeten was hoe ze moet spiezen. \"Opeens wist ik het gewoon niet meer. Hoe dan?\", aldus de geschrokken eerstejaars studente civiele techniek. Medische experts buigen zich over dit fysiologische raadsel. \"Mijn vermoeden is dat het komt door systematisch vleermuisspiezen [ondersteboven, red.]. Het eerstejaars brein is hier nog niet tegen opgewassen.\", aldus een verontruste Dr. Spatel. Medische consensus is echter ver te zoeken, en het debat begint steeds feller te worden. \"Dit komt gewoon vaker voor bij civielers en is niks om je zorgen over te maken. Betonlikkers vergeten nou eenmaal alles wat je ze aanleert na de tentamenperiode.\", vermeldde een expert die liever anoniem wil blijven, maar expliciet vermeldde dat zij \"géén civiel, maar een echte studie\" deed. Het medisch onderzoek loopt nog, en ons medeleven gaat uit naar familie en vrienden.",
            "foto": "website_vergetenSpies.jpg"
        },
        {
            "titel": "D.S.A.V. is vijfde puntje verloren op de baan",
            "datum": "22-06-2021",
            "auteur": "RedaCteur Nieuws",
            "tekst": "Afgelopen maandagtraining is D.S.A.V. Dodeka haar vijfde spikepuntje kwijtgeraakt. \"Het gebeurde op de baan rond het stokje van de 'd'.\", aldus de onthutste Delftse Studenten Atletiekvereniging. Het gaat naar verluidt om een 12 mm piramidepuntje. \"Hij was zo'n twee jaar oud, best nieuw, puntgaaf en zeer scherp.\" Het onderzoek is snel gestart en loopt nog. Betrokkenen vinden het te vroeg om met verdenkingen te strooien, maar diefstal kan nog niet worden uitgesloten. E.S..A.V.. Asterix weet vooralsnog \"van niks\", aldus de Eindhovense Studenten Atletiek Vereniging.",
            "foto": "website_vijfdePuntje.jpg"
        },
        {
            "titel": "Waslijn opgehangen tussen EduP en MTB om DSAV merch te drogen",
            "datum": "20-06-2021",
            "auteur": ".ComCommentator Matthijs & RedaCteur Nieuws",
            "tekst": "Afgelopen dagen hing er tussen de flats op de E. du Perronlaan en de Menno ter Braaklaan een vlaggetjeslijn om het Nederlands elftal aan te moedigen op het EK voetbal. Deze vlaggetjeslijn moest donderdag echter onverhoopt weggehaald worden zonder duidelijke reden. Pas gisterochtend vroeg werd duidelijk waarom. De vlaggetjes moesten plaats maken voor een waslijn om DSAV merch te drogen: alle shirts en topjes waren gewassen en moesten op tijd droog zijn voor de zaterdagochtendtraining. De hoogte van de 16e verdieping van beide flats was berekend als ideaal punt om zoveel mogelijk zon op te vangen, zodat de kleding zo snel mogelijk zou drogen. Het ophangen van de waslijn ging echter niet zonder slag of stoot. Om de waslijn van de ene flat naar de andere te brengen, moest er iemand met de waslijn door de sloot. Hierbij zijn een aantal kledingstukken helaas weer vies geworden, dus deze zullen de volgende training pas weer beschikbaar zijn. Gelukkig was de rest van de was op tijd droog voor de training en kon iedereen gewoon in DSAV kleding trainen.",
            "foto": "website_waslijn.jpg"
        },
        {
            "titel": "Leden teleurgesteld: Koen niet te muten op fysieke borrel",
            "datum": "17-06-2021",
            "auteur": ".ComCommentator Matthijs & RedaCteur Nieuws",
            "tekst": "Veel leden waren enthousiast voor de eerste fysieke borrel na de training afgelopen woensdag. Er kon eindelijk weer rijst of pasta gegeten worden en we hoefden ook geen saaie online spelletjes meer te spelen. Toen de borrel echter gestart was, kwam een aantal leden tot de conclusie dat online borrels toch zo slecht nog niet waren. Met name voor de algemene rust zijn online borrels veel aangenamer dan fysieke borrels. \"Op Discord klikte ik gewoon op Koen om 'm te muten. Nu moest ik tot 22:00 uur zijn stem aanhoren\", aldus een anoniem lid. Meerdere leden hebben een afspraak bij de audioloog gemaakt uit angst voor permanente gehoorschade. ",
            "foto": "website_fysBorrel.jpg"
        },
        {
            "titel": "Wikipedia mag geen nieuwsartikel op de Dodeka-site plaatsen",
            "datum": "15-06-2021",
            "auteur": ".ComCommentator Matthijs & RedaCteur Nieuws",
            "tekst": "Afgelopen week is een door Wikipedia ingezonden nieuwsartikel voor de D.S.A.V. Dodeka-website afgekeurd. Uit het artikel van de redelijk oude encyclopedie viel moeilijk af te leiden wat de nieuwswaarde hiervan was. Wikipedia had dit artikel al voor de tweede keer ingestuurd. Het artikel was eerder al afgekeurd na een evaluatieperiode en beoordelingssessie, maar in (bijna) dezelfde vorm weer ingestuurd. De inhoud was wat uitgedund, maar de relevantie was onveranderd irrelevant. Het stuk bevatte \"veel interne informatie en termen als uitgelicht, wist je dat... en (doorverwijspagina) die vast heel leuk zijn als je een encyclopedie beheert, maar waar een studentenatletiekvereniging over het algemeen niet veel mee kan.\", aldus de beoordelingscommissie.",
            "foto": "website_wikipedia.jpg"
        },
        {
            "titel": "Arno blij met opcomst MiLagroep",
            "datum": "09-06-2021",
            "auteur": ".ComCommentators",
            "tekst": "Sinds de oprichting van de MiLagroep (boeide ons niet genoeg om daadwerkelijk op te zoeken) is de opkomst bij alle andere onderdelen flink gestegen. Uit angst voor de MiLagroep hebben de leden ervoor gekozen om zich nog sterker te verbinden aan een onderdeel, om te voorkomen dat zij zich per ongeluk aan zouden melden voor de MiLagroep. Arno, oprichter van de MiLagroep, was erg Verheugd dat er toch nog iemand mee wilde doen met de vers opgerichte MiLagroep, namelijk hij zelf. De Spike heeft een exclusief interview met de MiLa trainer gedaan en kwam tot de conclusie dat ze een duurdere tolk in hadden moeten huren. De MiLa trainer heeft aangegeven dat hij graag zijn opkomst getallen wil verdubbelen in het voorjaar. Ervanuitgaande dat hij zelf niet geblesseerd raakt hebben wij er vertrouwen in dat dit hem zal lukken. Wij wensen hem veel succes met zijn loopbaan als MiLagroep-trainer.",
            "foto": "miLa.jpg"
        },
        {
            "titel": "AV`40 wordt ondervereniging van DSAV Dodeka",
            "datum": "09-06-2021",
            "auteur": ".ComCommentator Matthijs",
            "tekst": "Bij de afgelopen ABV (algemene burger vergadering) hebben de burgers van AV'40 besloten dat ze een ondervereniging willen worden van de studentenafdeling. Na een lange vergadering waarin de 2 opties, een ondervereniging en volledig onder dodeka vallen, uitvoerig zijn besproken, zijn de burgers tot de conclusie gekomen dat een ondervereniging een mooie tussenstap is. Penningmeester Emile gaf aan dat het zijn ambitie was om onder de studenten te komen te vallen maar blij te zijn dat de eerste stap gezet gaat worden. De verandering moet wel nog goedgekeurd worden door de studenten op de eerstvolgende ALV. In de tussentijd gaan de burgers op zoek naar een nieuwe naam en oubollig logo.",
            "foto": "onderVereniging.jpg"
        },
        {
            "titel": "Dodeka Topjes eindelijk terecht",
            "datum": "09-06-2021",
            "auteur": ".ComCommentator Matthijs",
            "tekst": "Al maandenlang wordt er door de dames van DSAV Dodeka gevraagd wanneer de topjes worden toegevoegd aan het merchandise aanbod van de vereniging. Meermaals heeft het bestuur aangegeven dat ze daar mee bezig waren, maar dat er vertraging was ontstaan bij de leveringen. Uit onderzoek van De Spike bleek echter wat anders. Commissaris Tijger Stefan heeft al maanden de topjes in bezit zonder dat iemand hier vanaf wist. We hebben Stefan om een reactie gevraagd en hierin gaf hij toe dat hij ze voor zichzelf wilde houden. \"Ik ben helemaal in mijn nopjes met de topjes. Ze zitten echt top!\" aldus het bestuurslid.",
            "foto": "Topjes.jpg"
        },
        {
            "titel": "'Dinner Date' playlist van Jefry eindelijk uitgespeeld",
            "datum": "09-06-2021",
            "auteur": ".ComCommentator Jefry",
            "tekst": "Na maar liefst 11 verdrietige pogingen waarin het Jefry niet is gelukt om de zelfgemaakte playlist uit te spelen is het dan eindelijke een keer gebeurd. Elke keer weer werd er helaas een vroegtijdige stop gemaakt aan de zielverruimende soepele nummertjes. 'De playlist is gesorteerd op energie en bevat maarliefst 76 nummers, beginnend met de veelgehoorde zwoele gitaarsolo's en prikkelende R&B' aldus de onsuccesvolle date-expert. Hoe de playlist eindigt was voorheen onbekend, maar onze nieuwsgierige reporter Matthijs is op pad gegaan en heeft dit voor ons uitgezocht. 'Het eindigt met nummers van artiesten zoals Joey Bada$$ of BROCKHAMPTON's Kevin Abstract'. Dit verklaart meteen waarom het einde van de lijst tot nu toe nog niet beluisterd was. Jefry heeft aangegeven dat daten nu geen doel meer heeft en hij het voor nu op geeft tot er een nieuwe playlist is gemaakt.",
            "foto": "dinnerDatePlaylist.jpg"
        }
    ]
}